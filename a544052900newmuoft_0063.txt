atque intuens tanquam unicum exemplar suum , ex quo
mundum nascentem exprimeret imitando et conformaret.
Quare Filius progrediens a Patre non factus est denuo Filius
fatris, sed mundo Filius, ut scilicet condescensione sua
mundus fieret quodammodo Patris filius , et in coelestem
familiam adoptaretur. Quod si verum cst ‚ Primogenitus
nihil aliud significare ‚ nisi Filius Archetypus, videbitur.
Ad rationes veniamus.

Primum, verbum συγκατὰβασις, sive condescensio, (quod
adeo non generationis in se habet ullum sensum , ut testi-
bus Vesselio et Suicero de Aeterno Patre , omnium con-
servatore, a Patribus usurpetur,) quid velit apud Atha-
nasium , liquebit legentibus sectiones 78-81 Orationis illius
de qua hic agitur. Illa disputationis suae pars incipit et
terminatur mentione facta condescensionis Verbi: quare
ad eam adeundum est tanquam ad praecipuum quemdam
locum, unde vis vocabuli in gravissima hac materia possit
erui. Incipit autem his verbis : « Quo res sactae non tantum
existerent, sed etiam bene existerent ‚ placuit Deo ut sua
Sapientia se ad res creatas condescenderet, ut typum ali-
quem et speciem ipsius Imaginis, cum in omnibus simul,
tum in singulis imprimeret; quo nimirum perspicuum fieret
et sapientia ornatas esse res factas et digna Deo esse opera.
Ut enim nostrum Verbum , Verbi, qui Dei est Filius, est
imago; ita sapientia in nobis facta ejusdem Verbi, quae
ipsa cst Sapientia, imago quoque est, etc.» 5. 78. Quid
hic reperimus de Verbo denuo facto Filio ἱ) quid non de
Filio imaginem sui imprimente in operibus suis? Finem
autem facturus Sapientiam introducit sanctus Doctor ita
loquentem : « Omnia quidem in me et per me facta sunt:
quia autem opus erat ut sapientia in operibus crearetur ‚
ego secundum substantiam quidem cum Patre aderam ,
me vero ad res factas condescendens, meum typum inillis
apte imprimebam, ut universus mundus tanquam in uno
corpore nou secum discordaret sed concordaret. ι» S. 81.

Quod ut planius intelligatur, exponendum est Athanasium

